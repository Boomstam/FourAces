---
type: "Details"
language: "NL"
composer: "Wolfgang Amadeus Mozart (1756-1791)"
title: "Allegro con Spirito: from Sonata for 2 Pianos in D major, K.448/375a"
index: 5
---
Mozart schreef dit werk destijds als 25-jarige ‘snaak’, ongetwijfeld met wapperende wilde (pruik)haren. Hij was dan ook de rockheld van zijn tijd en elke zichzelf respecterende, langharige posterboy speelt toch gitaar dezer dagen? Jammer dat het instrument er in zijn tijd nog niet was dus.

Het Colombian Foundation Center for Epilepsy and Neurological Diseases (FIRE), heeft in 1997 gesuggereerd dat de sonate KV448 van Mozart het zg. "Mozart effect" kan bewerkstelligen. Dat effect zou tot gevolg kunnen hebben dat het luisteren naar deze muziek een gunstige invloed heeft op de ruimtelijke inzicht en bij epilepsiepatiënten zelfs tot een vermindering van het aantal aanvallen kan leiden en wie zijn wij om de wetenschap tegen te spreken?

Integendeel, laten we ze gewoon een handje helpen en dat effect verdubbelen! ‘Spirito’ zat op 4 gitaren, niet?