---
type: "Details"
language: "NL"
composer: "Frédéric Chopin (1810 - 1849)"
title: "Scherzo n° 2 in B-flat minor, op. 31, Presto"
index: 2
---
Hoewel Chopin zachtaardig van karakter was en de rust zelve, spatte dit werk de concertzaal rond met een zelden geziene energie, maar ook met een ondertoon van zoete liefde.

Het was dan ook Chopins uitvoering van dit werk dat de aandacht trok van zijn artistieke vrouwelijke tegenpool, nl. schrijfster Georges Sand (echte naam Amandine Dudevant). De vrouw die steevast lange broeken droeg en pijp rookte viel als een blok voor de uitvoerder en hield er uiteindelijk naast een gebroken hart ook een succesvol boek aan over, nl. ‘Winter in Mallorca’.
Superlatieven schoten destijds tekort om dit scherzo te beschrijven:
Collega componist Robert Schumann vond dit stuk ‘overlopen van tederheid, liefde, gedurfdheid en minachting’ en muziekcriticus James Huneker ging zelfs nog verder door het ‘een meesterlijk schrijven’ te noemen en ‘geschreven in het hart van de piano en dusdanig een werk waar honderd generaties de pagina’s niet van kunnen verbeteren’.

Excuseer? U zegt?